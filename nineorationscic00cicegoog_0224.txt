²04 ORATIONS or cronno

desiderat praeter hanc laudis et gloriae; qua quidem
detracta, iudices quid est quod in hoc tam exiguo vitae
curriculo et tam brevi tantis nos in laboribus exerceamus?
Certe si nihil animus praesentiret in posterum, et si
squibus regionibus vitae spatium circumscriptum est, isdem
omnes cogitationes terminaret suas, nec tantis se laboribus
“ frangeret neque tot curis vigiliisque angeretur nec totiens
de ipsa vita dimicaret. Nunc insidet quaedam in optimo
quoque virtus, quae noctes ac dies animum gloriae stimulis
roconcitat atque admonet non cum vitae tempore esse dimit-
tendam commemorationem nominis nostri, sed cum omni
posteritate adaequandam.

Many men leave statues af tleeenselven let ees rather leave
same memorial af aar waldam and virtue.

12. An vero tam parvi animi videamur esse omnes, qui
in re publica atque in his vitae periculis laboribusque ver-
¹5 samur, ut, cum usquead extremum spatium nullum tran-
quillum atque otiosum spiritum duxerimus, nobiscum simul
moritura omnia arbitremur? An statuas et imagines, non
animorum simulacra sed corporum, studiose multi summi
homines reliquerunt ; consiliorum relinquere ac virtutum
20 nostrarum effigiem nonne multo malle debemus summis
ingeniis expressam et politam? Ego vero omnia, quae
gerebam, iam tum in gerendo spargere me ac disseminare
arbitrabar in orbis terrae memoriam sempiternam. Haec
vero sive a meo sensu post mortem afutura est sive, ut
25 sapientissimi homines putaverunt, ad aliquam animi mei
partem pertinebit, nunc quidem certe cogitatione quadam
speque delector.

 

